---
---
Redovisning kmom10
=========================

Krav 1-3: 

Först av allt skapade jag ett git-repo, som kan hittas här: https://github.com/mathiilda/CatOverflow. Sedan skissade jag upp hur jag ville att databasen skulle se ut och försökte planera vilka tabeller som skulle behövas för alla kraven. Databasen valde jag att skapa i SQLite. 

Jag började med att skapa inloggning/registrering och användarens profil. För att hantera inloggning/registrering skapade jag en kontroller och två klasser, AuthHandler (kollar om någon är inloggad eller ej) och DatabaseHandler. DatabaseHandler har jag även använt i andra kontrollers. 

Att “webbsidan skall skyddas av inloggning” tolkar jag som att hela webbplatsen ska skyddas och att man måste logga in för att få tillgång till innehållet. Därför valde jag att göra som jag beskrivit, inte som det är på Stack Overflow. 

För användarens profil skapade jag en kontroller (ProfileController). Vid användarens profil finns det en länk till ett formulär för att uppdatera sitt lösenord och/eller sin email-adress. 

Sedan skapade jag en kontroller som hanterar frågor/svar/kommentarer. I denna kontroller använder jag flitigt klassen DatabaseHandler. Jag skapade varsin tabell i min databas för frågor, svar och kommentarerna. Tabellerna är väldigt lika men jag tyckte det underlättade utvecklingsprocessen att dela upp det i tre olika tabeller. 

Efter jag blev klar med frågor/svar/kommentars-systemet började jag med funktionaliteten kring taggarna. Jag skapade en vy där alla taggar finns listade. Trycker man på en av taggarna kommer de taggade inläggen upp. Finns det inga matchande inlägg kommer det upp ett meddelande om detta. 

På första-sidan valde jag att visa de 4 senaste inläggen, 4 mest aktiva användarna (de med med högst rank) och de 4 mest populära taggarna. 

Sedan gjorde jag enhetstester. Mitt mål var att “Total” skulle bli grönt, vilket jag lyckades med. Jag skapade tester så att alla utom en kontroller blev grön. Enhetstesterna kördes efter att jag nollställt databasen. 

Sist skrev jag en README och la till badges från Travis och Scrutinizer. Jag testade även att ta ner repot och följa min egen README för att försäkra mig om att instruktionerna var fullständiga. 

 

Krav 4: 

Jag valde att lägga till en bock under up/down vote knapparna för att visa om svaret är accepterat eller inte (precis som på Stack Overflow). Endast ett svar kan markeras som accepterat och ingen annan än författaren av frågan kan bestämma vilket svar som är accepterat.  

Jag skapade en egen tabell för röster, som sedan kan kopplas till en specifik fråga/svar/kommentar. Ranken för en fråga/svar/kommentar visas mellan up/down vote knapparna.  

Man kan sortera både frågor och svar enligt datum eller rank. 

För att visa hur många svar en fråga har vid översikten inkludera jag en liten pratbubbla följt av antalet svar i “headern” för varje fråga.  

 

Krav 5: 

För varje skriven fråga, svar och kommentar får man 1 poäng. Man får även 1 poäng för varje up vote på någon av ens frågor, svar eller kommentarer. Får man däremot en down vote (fråga/svar/kommentar) sjunker ens rank med 0.5 poäng.  

I menyn under användarnamnet/gravataren finns länkarna “Asked questions”, “Answers” och “Comments. Där hittar man alla frågor/svar/kommentarer man postat, sorterat på datum (nyast först).  

Ens rank hittar man under ens användarnamn. Antalet gånger man röstat står högst upp bland menyvalen (under användarbilden/användarnamnet). 

 

 

Krav 6: 

För krav 6 valde jag att fokusera på design. För att det skulle vara “lite extra utöver det vanliga” valde jag att använda ramverket Tailwind. Istället för att skriva CSS i en css-fil skriver man till exempel “rounded” i klasslistan för att få ett element med runda kanter. Jag har endast testat ramverket en gång tidigare och aldrig i ett större projekt. Därför ville jag ta tillfället i akt och utveckla mina Tailwind-kunskaper. 

Jag har såklart också försökt göra designen tilltalande och passande för målgruppen (kattägare). Kattägare är en stor målgrupp som inkluderar folk av olika åldrar, kön, bakgrunder etcetera. Jag kom fram till att en minimalistisk design passar för denna målgrupp. Syftet med webbplatsen är att enkelt och snabbt hitta information, vilket jag tycker går hand i hand med en minimalistisk design. Designen ska inte distrahera användaren från informationen och absolut inte göra det svårare att hitta på webbplatsen. Hade designen varit för färgglad och spretig tvivlar jag på att den hade varit speciellt tilltalande för äldre användare, medan en minimalistisk design passar alla åldrar.  

 

 

Jag tycker projektet gick bra att genomföra. Innan detta projekt har jag inte skapat ett eget forum och det var kul att testa på det. Jag hade lite problem med up/down votes men det löste jag efter att ändrat i min databas. Jag stötte också på problem när jag skulle koppla ihop alla svar/frågor/kommentarer med varandra men det var en rolig utmaning. Jag får känslan av att detta projekt tagit något längre än vad det brukar ta. Med det sagt så tycker jag fortfarande att det är inom helt rimliga gränser. Enligt mig är det ett av de roligare projekten vi gjort. Jag kan inte riktigt sätta fingret på varför men jag tror det är för att kraven kändes varierade.   

 

Överlag tycker jag kursen har varit bra. Vissa av kursmomenten har känts ganska små, till exempel kmom05. Jag tycker det hade varit intressant om några kursmoment kretsade kring att programmera i något annat ramverk också, till exempel Laravel. Det som har känts mest lärorikt har varit att skapa api:er och ladda upp sin egen modul på Packagist. Jag ger kursen 7 av 10. 